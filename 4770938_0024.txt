12

ab ipsa Venere adiuvari dicta sunt iis cum vi quadam finis inpositus est versibus
27. 28;
quisquis amore tenetur, eat tutusque sacerque
qualibet: insidias non timuisse decet.
Putabit enim, qui ad haec verba legendo pervenerit, iam hunc locum de Venere pro·
tegente amantes esse absolutum et egregie absolutum esse iudicabit. Languent quae
post talia verba adduntur. ’

Et qualia adduntur? adfirmavit iuvari amantes in fallendo marito, custodibus, de·
fendi a grassatoribus nocturnis et praedatoribus, omnia denique gravissime conprehen-
dit versibus 27. 28. Iam post haec omnia quae de gravioribus periculis dicta sunt addit
ita quoque amantem a Venere defendi ut ne pituitam quidem contrahere possit dum
noctu vagetur. Hoc igitur tanti momenti esse videbatur ut post absolutam sententiam
adderetur. Ita tamen haec intellexerunt interpretes.

Sed diligentius perlecto loco nostro hanc sententiam non solum permale post
versus 27. 28 additam esse cognoscemus, sed ne inesse quidem poetae verbis, Nam be·
neficii illius, quod non noceant ipsi frigora atque imbreS, auctorem dicit uon Venerem
deam sed Deliam, quae si admittat, tum non sibi nocere illa. An dicemus tum arcere
illa Venerem, cum admissura sit Tibullum Delia, uon si negatura? At si quaeris quo
modo tum defendatur a frigore poeta si admittatur a puella respondendum erit non eum
loqui de mala valetudine per frigus contrahenda, sed banc eius esse sententiam: non se
sentire, nihili facere frigoris atque imbrium vim, modo se admittat Delia. Habes sen·
tentiam ab iis quae praecedunt diversam et quae quo vinculo cum illis cohaereat non
facile perspicias. Vix enim vereor ne quis ita haec velit coniungere: defendere scilicet
Venerem, amoris deam a frigore Tibullum, quia propter amoris ardorem non sentiat
frigus. Nimis enim ieiune et minime poetice hoc additum foret post illam ipsius deae
quasi magicam tutelam. Obstant denique propter quae post versus 27. 28 subiungi po-
tuisse negavi sententiam qualem versibus 29-32 inesse putat Dissenus.

Persuasum igitur mihi est post versum 28 interruptum esse sententiarum conexum
et contineri versibus 29-32 fragmentum ab iis quae praecedunt alienum. Addo non
apte versu 31 de Delia loquentem poetam tertia persona uti videri, quam his ipsis ver·
sibus adloqui putatur.

Sed iam redeundum est ad solitarium illum hexametrum: nam veri haud dissimile
mihi videtur illum cum minore versu qui periit praecessise olim versum 29. Quod si
recte conicio perditi pentametri haec fere fuit sententia: ,nullas extimesco molestias.‘
Vagatur tota urbe Tibullus donec veniat hora qua ad fores eum adesse iussit Delia
,anxius metu ne tamen non admittatur: nam ipsum hoc anxii vocabulum de nocturnis
potorum hominum post convivia comissationibus cogitare nos vetat·

