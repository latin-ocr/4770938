10

20. illa pedem nullo ponere posse sono,
illa viro coram nutus conferre loquaces
blandaque conpositis abdere verba notis.
nec docet hoc omnis, sed quos nec inertia tardat -
24. nec vetat obscura surgere nocte timor.
Offendor versibus 21. 22. Postquam enim versibus 17. 18 in universum adfirmavit Ve-
nerem favere, seu iuvenis nova limina temptet, seu reseret puella fores, iam a versu ,19
quo modo talia ausa adiuvet illa exponit: furtim lecto decedere docet, leni gressu inec*
dere, egredientem puta e cubiculo. Haec bona sunt. Sed iam sequitur illud distichon,-
quod cur tandem addiderit poeta? Cum enim antea et vera pericula commemorata sint
et talia quae ad ipsam Deliae condicionem quam maxime pertineant hoc disticho de rebus
alienis agitur. Non enim haec sententia pertinet ad id, quod persuadere studet Deliae:
ut custodes fallat Dicat aliquis pertinere tamen: hoc enim modo tempus locum cetera
constitui posse inter amantes. Sed bac de re nostro disticho non agitur: cum enim
dicit ‚blanda verba‘ satis significat non de illis constituendis se cogitare, sed de quibus·
vis amantium per signa faciendis colloquiis, qualia tractat notissimo carmine Ovidius.
Ineptissime praeterea de hac re diceret post versum 20: prius enim illa constituunt
quam conveniunt. Non igitur ad rem propositam haec pertinent. Neque puto hoc
dixisse Tibullum: adiuvat Venus, seu iuvenis nova limina temptat, seu puella reserat
fores: nam docet 1. furtim lecto decedere, 2. leni gressu excedere cubiculo, 3. viro co-
ram per signa colloqui. Enumeraret enim inter ea quibus· adiuvet amantium ausa Venus
rem vad illud minime pertinentem. Deinde quis ferat versus 23. 24 post hoc distichon?
An hoc quoque audaces tantum docet Venus? Sed non dubito quin ita scripserit Tibullus:
17. illa favet, seu quis iuvenis nova limina temptat,
seu reserat fixo dente puella fores:
21. illa viro coram nutus conferre loquaces
blandaque conpositis abdere verba notis,
19. illa docet furtim molli decedere lecto,
illa pedem nullo ponere posse sono.
23. nec docet hoc omniS, sed quos nec inertiatardat
nec vetat obscura surgere nocte timor.
Pedestris sermonis scriptor ita potius dixisset: nam quae (nos quoque) viro coram per
signa blande colloqui docet, eadem lecto quoque furtim decedere, eadem pedem nullo
sono ponere docet. Ita hanc difficultatem puto esse removendam. Sed restat alia.
Nam post versum 24 hexametrum legimus minore versu carentem, qui si senten-

tiam spectas parum commode interpositus est:
en ego cum tenebris tota vagor anxius urbe.

