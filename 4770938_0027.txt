15

En ego cum tenebris tota vagor anxius urbe

non mihi pigra nocent hibernae frigora noctis,
30. non mihi, cum multa decidit imber aqua.
non labor hic laedit, reseret modo Delia-postes
et vocet ad digiti me ¹taciturna sonum.

Binae. strophae arctius inter se cohaerere videntur: 2. 3 — 4. 5 — 6. 7. Si quis igitur
quatuor potius distichorum strophas distinguere voluerit non adversabor.

Sed iam nos ad ea convertamus quae secuntur inde a versu 33. Nova ab hoc
versu incipit elegia: Delia e mariti aedibus progressa a Tibullo ad tutum aliquem locum
perducitur. Loquitur poeta dum per vias properant. Et mirandus sane est quam egregie
adfectus expresserit: primo enim, dum recens metus, dum propinqua coniugis domus
maxime anxio est et concitato animo,· quem e -versibus 33—40 facile cognosces: non
puellam adloquitur, sed si quis obviam fiat. Mox primo superato periculo, postqum
animus subito gaudio simul et anxietate confusus ad se ipsum rediit, sedatiore flumine
fluit oratio: ad Deliam conversa oratione fusius nec sine multis verbis describit sagam
eiusque officia, quae postquam non satis credidit illa aliud de eadem saga narrat: vo-
luisse eam amore ipsum solvere. Sed noluisse se amore solvi: ne posse quidem Delia
carere se velle adfirmat. Vides iam ita colloqui cum puella Tibullum, ut qui securi et
ab omni periculo remoti collocuntur.

Sed quousque hanc elegiam procedere dicemus? Statim vides versus 79—98 alie·
nos esse. Cum enim his versibus miserrime queratur Tibullus non pertinuisse possunt
ad elegiam qua laetissime Deliae fugam descripsit· Sed dubitari possit de versibus
65—78. Hos enim possit aliquis cum versibus 63. 64 coniungere: nam postquam illic
dixit noluisse se solvi amore, nec posse Delia carere se velle, addere quodam modo
potuit ferreum fuisse illum, qui, cum potuerit habere puellam, carere ea praedae et ar·
morum causa maluerit.

Sed primum parum apte in aliud semper ex alio incidere videretur poeta: tutos
esse dixit amantes sagae illius merito: facta sagae mentione incidit in narrationem illam,
voluisse ipsum solvere amore sagam sed se recusasse: iam in mentem venit quidam qui
carere potuit Delia armorum et praedae cupidine captus: loquax meo quidem iudicio vi-
deretur Tibullus si ita conposuisset elegiam.

Deinde quod versus 63. 64‘ sequitur ferreus ille placere non poterit neque sanum
videri nisi strictim intuenti. Qui enim satis expenderit magni illam ponderis sententiam,
quae versibus 63. 64 continetur, Tibullum, cum aspernaretur ipsum puella, noluisse tamen

