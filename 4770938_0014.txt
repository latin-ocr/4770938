2

libro de elegia Romana I pag. 8 ss„ et libri secundi primam, quibus· vix invenias quid- >
quam elegantius et rotundius, modo ne probetur Haasii sententia elegiae libri 11 primae -
addendos esse censentis versus 1, 10, 51-68, Quas qui perlegerit non sane mediocrem
fatebitur nos tractare poetam, sed eum qui et ingenio valuerit et curam adhibuerit con-
ponendis carminibus quam diligentissimam.

Tractandam mihi sumsi elegiam libri primi secundam, quam pro uno eoque integro
carmine neque Heynius accepit neque Vossius, quorum tamen neuter ita rem tractavit
ut aliquo modo satisfacere nobis possit. At recentiorum de huius elegiae et continuitate
et integritate nemo quantum scio dubitavit. Iam prius quam ad hanc accedam iterum
moneo,- non esse quaerendum, quaenam aliquo modo cogitando coniungi possint, neque
in quas res incidere fortasse potuerit poeta amore furens denique multo vino prolutus
— nam non passi sunt viri docti inpune in elegiae initio meri eum mentionem fecisse ’ὶὲ- ,
sed id agendum esse, ut consilium adgnoscamus et vere poeticum et quo uti potuerit
sani iudicii homo —fuit enim egregie sobrius cum carmina conponeret Tibullus - deni-
que ut accurate consideremus poetae verba et eam eliciamus sententiam, quae his ipsis

verbis contineri possit.

Quaerendum primum est qualem animo informarit rerum statum Tibullus, deinde
ubinam loci versari putandus sit dum profert haec omnia. Et illud quidem recte ex-
ponit Dissenus. Postquam enim a Delia, quae nupta est, promissa tulit Tibullus, ex
conposito venit ad puellae fores. At ecce clausae sunt neque audet Delia fallere positam
custodiam. Queritur igitur poeta et hortatur puellam, ut nihilo minus secum congredia-
tur. Hic est rerum status. Altera illa paullo difficilior est quaestio: nam et bibit Ti-
bullus — Dissenus ait —- et, si spectas versum 9, ante ipsas fores consistere videtur.
Miram igitur Dissenus protulit sententiam: Tibullum ante Deliae fores, cum frustra
puellam expectasset, ut falleret noctem vinum adferri iussisse, tandem non veniente
Delia ingenti dolore correptum plus meri postulare ut consopiat dolores, dormiturum in
ipso limine. Bibere solitos esse amatores ante puellarum fores ut probet ,uti se nolle
Dissenus dicit scholio ad Aristophanis Pluti versum 179 adscripto, ubi Thessalici ama-
tores Laidis fores vino conspersisse dicuntur — neque uti potest: narrat enim tanquam
rem singularem scholiastes Thessalos hoc modo celebrasse meretricem illam — sed
Plauti locum laudat: Curcul. I, l, 76. At non recte hoc loco usus est. Nam quod
Palinurus servus vinosus vinum quod adferri videt nec scit cur adferatur sibi et domino
destinatum esse conicit, inde nihil sane sequitur neque hoc modo probari potest res
ceterum prorsus inaudita. Mittamus igitur hoc Disseni commentum et redeamus ad
priorum interpretum opinionem, qui recte non ante fores versari Tibullum putarunt sed
absentem adloqui ianuam, tanquam adstaret ad ipsam. Perducere eum voluisse mihi
fingo puellam ad locum aliquem tutum. Pararat pocula, ut inter hilarem conputatio-

