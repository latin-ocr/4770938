oblivione fere obruta sunt quae ut opem ferret reliquiis Tibullianis excogitavit quon—
dam vir magnus Josephus Scaliger, neque facile invenias inter eos, qui post Lachman-
num operam dederunt Tibullo, qui probarit prolata ab Heynio et Vossio, quorum uterque
graviores quasdam indagasse sibi visus est corruptelas. Et quis contenderit aut Sca·
ligerum aut Heynium aut Vossium satis diligenter de elegiarum quarundam integritate
quaesivisse?

Sed, ut fieri solet, postquam peccasse cognoverunt eos, qui gravius corrupta esse
carmina Tibulliana censuerant, non satis caverunt Scyllam homines docti. Omnia enim,
si perpauca excipiaS, defendenda esse putavit vir magnae quidem et rarae diligentiae sed
in explicandis elegiarum sententiis, explanandis poetae consiliis admodum infelix, Dis·
senus. Qui quae adfirmarat sana esse 'et ita a se ipso exposita, ut relicta iam nulla
esset dubitatio, ea pro sanis profecto acceperunt posteriorum plerique. Et eo progressus
est Gruppius, ut unum esse corpus et integrum contenderet elegiarum quae ad Deliam
scriptae essent, per quod unum idque sapientissimum conspiceretur egregii poetae con·
silium. .Quae autem de tribus Tibulli locis transpositione emendandis disputavit vir
clarissimus Fridericus Haasius (prooem. aestiv. Vratislav. 1855) non sane ita sunt con-
parata, ut gratia inde conciliari possit eiusmodi conatibus: nullam enim emendationes
illae habent veri similitudinem.

Mihi tamen persuasum est miserrime corruptas esse Tibullianae poeseos reliquias
et nonnullas quas nunc tanquam integras legimus elegias fragmenta potius putandas esse
elegiarum non bene coniuncta. Cuius generis quaedam spero me persuasurum esse iis,
qui non sententias tantum requirunt quoquo modo coniunctas , sed poetae consilium.
Multa tamen legimus quae ne intellegi quidem possunt.

⁴ Quod si quis dubitarit, an is fuerit Tibullus, quem certis consiliis in conpo-

nendis elegiis diligenter usum esse· putemus , is ante omnia legat velim sed diligenter

libri primi elegiam tertiam conparatis quae de hac 'elegia bene disputat Gruppius in
1

