5

circumspicientem ne quis se cognoscat, quem tamen Venus protegat, ita certe ut puniat
loquaces. Videas ipse, num hoc exemplo illa probetur sententia, fortitudinis praemium
esse Veneria auxilium, an conta-aria. Hoc quoqne velim consideres. Id agit seeundum
Diasenum Tibullus, ut Delia Veneris auxilio freta misso omni timore audeat aliquid.
Quod dum hortatur hoc potissimum utitur argumento, se ipsum quoque tutum reddere
Venerem. At hercle perquam male rem egisse dicendus est, qui dum Deliam divini
auxilii spe securam fieri volt se ipsum, cuius exemplo utitur ad hortandam amicam,
bac ipsa spe minime securum factum esse ostendit.

Tum quid hoc est: neu (me) terrete strepitu pedum? Scilicet ne tenellus homo
e terrore morbum contrahat. Parum sane hoc convenit amanti, qui amoris causa om-
nes se labores, omnia pericula libenter suscipere adfirmat.

Denique versus 33—40, ut a Disseno explicantur, ne cum sequentibus quidem
bene coniuncta sunt. Neque quo modo cohaerere putarit dixit Dissenus, qui per totam
quam vocat secundam medii carminis partem nil nisi singulas res explicavit. Cum
euim secundum Dissenum his versibus de se solo per urbem vagante loquatur, versibus
53—56 non de se solo dicit, sed de Delia, quae quo modo coniugem fallere possit
exponit, denique de furtis ab ambobus amantibus committendis. Transiit igitur ad
aliam rem, sed ubi et quo modo? Legimus post versum 40, omissa sagae descrip-
tione, haec!

41. nec tamen huic credet coniunx tuus, ut mihi verax
pollicita est magico saga ministerio.

53. haec mihi conposuit cantus quis fallere posses-z
ter' cane, ter dictis despue carminibus.

55. ille nihil poterit de nobis credere cuiquam,
non sibi, si in molli viderit ipse toro.

Iam cum pronomine ,huic‘ quod legimus versu 41 non alius possit significari nisi
ille qui prodere conetur Tibullum solum vagantem, ad aliam rem transire dicendus est
poeta versu 53, qui versus ita erit explicandus: haec mihi conposuit cantus quis (tu
quoque) fallere posses. Versu igitur 53 ad eam ipsam rem pervenit, quae maximi est
momenti et cuius causa omnia illa quae praecedunt monuit: autea suo exemplo Deliae
animum addere studuit, iam ad ipsam redit ipsi quoque sagam consuluisse adfirmans.
At nonne permirum est, ne verbo quidem indicatum esse iam sequi rem omnium gra-
vissimam? Sed ne aliam quidem rem sequi poeta indicat: pergit tanquam rediens ad
rem modo tractatam. ¹

Satis mihi videor contra Dissenum disputasse, quem nunc mittamus et videamus
quaenam ipsius ¹poetae verbis inesse possit sententia. Dicendum igitur erit inde a
versu 33 eos adloqui Tibullum, qui obviam futuri sint sibi et Deliae per vias fugienti-

