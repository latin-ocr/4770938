13

Ipsum hoc fragmentum ita explicatum satis intellegimus. Quaerendum autem est
num ad nostram, i. e. eam quae a versu l incipit, elegiam pertineat. Nam quod hoc
potissimum loco legitur cave pro testimonio accipias cum praecedentibus id aliquo modo
cohaerere. Cum enim post versum 28 non positum sit a poeta sed ab alio quopiam,
nihilo veri similius est eiusdem quam alius elegiae esse particulam. Et haud dubie
propter crassum quendam qui 'effici posse videbatur sententiarum conexum vel propter
similitudinem quandam argumenti hoc loco aliquis posuit incertae sedis fragmentum.
Hexameter ille postea sedem mutasse putandus est. Possunt certe haec pertinuisse ad
elegiam aliquam qua amico cuidam de amoribus suis narrarit Tibullus et adfirmarit
tanto se amore teneri, ut nihili faciat imo ne sentiat quidem hibernae noctis iniurias,
modo a puella admittatur. Attamen certi quidquam hac quidem de re non adfirmarim.

Sed quoniam locum invenimus hexametro illi, qui sequebatur versum 24, redeuu—
dum est ad eum locum unde hunc versum sustulimus. Nam, quod recte observavit
Wunderlichius, veri simile non videtur ita scripsisse poetam:

23. nec docet hoc omnis, sed quos nec inertia tardat
nec vetat obscura surgere >nocte timor,
25. nec sinit occurrat quisquam cett.

obstat particula nec in trium versuum initio repetita, ita. tamen ut de anaphorae figura
non sit cogitandum, neque quod versu 25 legimus '‚nec‘ respondeat ei quod est versu 24.
Fortasse igitur etiam remoto hexametro illo post versum 24 aliquid excidisse putandum
erit. Accedit quod tum quoque, si solam sententiam spectamus, deesse aliquid vide·
tur. Cum enim versibus 19. 20 docere dicatur Venus furtim decedere lecto, excedere
cubiculo, mox versibus 25 ss. protegere per vias fugientes, mirandum sane est nou hoc
quoque tributum esse Veneri: inritas eius auxilio fieri custodum tristes excubias. Atqui
egregie versum 24 haec fere sequi poterant: ‚hos autem (audaces) etiam in fallendis
custodibus adiuvat efficitque ut hi caeci sint.⁴ Diceret euim aptissime de fallendis
custodibus et post ea quae pertinent ad relinquendum cubiculum et aute ea quae ad
fugam per vias. Suspicor igitur post versum 24 illius hexametri loco scriptum olim
fuisse aut unum distichon aut plura, quibus hac de re dictum fuerit. Miraris pertur-
bari inter se potuisse et misceri haec omnia? Difficile sane est et lubricum quaerere
quo modo talis corruptela nasci potuerit. Possit ineptus aliquis librarius, cum videret
fortasse post versum¹ 24 adpicta lacunae signa, expleri aliquo modo posse lacunam pu-
tasse transposito versu qui suo loco nou necessarius videbatur. Sed nihil egerit, qui
apud hos praesertim poetas quo modo quaeque corruptela nata sit ostendere voluerit.

Dubitanter addo posse versus 1-28, si ponimus unum distichon post versum 24
excidisse, strophis distinctos esse ita, ut in initio posita tria disticha binorum stro-
phae sequantur: in fine carminis tria redisse putandi sunt. Similiter fortasse primum

