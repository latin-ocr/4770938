18

Restant versus 65—98 quorum duas partes distinguendas esse facile cognoscimus.

ῗ Versibus enim 65—78 loquitur de homine aliquo Tibullus, qui ferreus Deliam

reliquerit praedas petiturus Non illi se invidere divitias: sibi sufficere simplicissimum
victum modo cum Delia sit: nihil enim prodesse divitias sine amore secundo.

At versibus 79—98 de infelici suo amore queritur: num violarit Venerem? num
alia numina? non se detrectare deprecationem et poenas, modo di placentur. Deinde
invehitur ιιι aliquem qui rideat ipsius mala, huic poenas minatur. senes quoque interdum
seris ignibus correptos esse, qui riserint miseros iuvenum amores. At sibi ut parcat
Venerem precatur.

Vides duabus his partibus diversas res tractari neque ullo eas sententiae vinculo
quod quidem conspiciatur coniunctas, esse. Neque versibus 65—98 integrum carmen
contineri potest, quamquam hoc contendit Vossius, contra quem si quis disputare velit
ei sane verendum erit ne noctuas Athenas mit-tere videatur. Ferreum enim illum ipsum
esse Tibullum sibi persuaserat, quamquam ei disertissime se ipsum opponit versu 71
(cf. Dissenum pag. 51 ad versum 67). Igitur hunc mittamus.

Possint autem excidisse quaedam ante versum 65, quibus (16 suo amore questus
sit poeta. Inde igitur putandus erit digressus esse ad hominem illum, qui reliquerit
Deliam. De quo postquam dixit usque ad versum 78 (nam cum dicit ‚Tyrio toro‘ (16
praeda cogitat ab‘ illo reportanda) iam versu 79 ad se ipsum ‘regressus suum infelicem
amorem conqueritur eiusque et causas quaerit et remedia.

Ita possit aliquis rem sibi fingere. Sed iam suspicaces sumus: nonne haec quo-
que olim divisa fuisse possunt, post propter similitudinem quandam coniuncta esse?
Et sunt profecto quae verum hoc esse fere mihi persuadeant.

Haud dubie enim inde a versu 7 9 hominem audimus qui infelicissimus sibi videtur:
miserrimas querellas fundit, quidvis potius perpeti mavolt quam quae patitur. ,Venerem
denique iratam sibi-esse indicat, unde discidium ei factum esse cum puella conicias.

At versibus 65-78 quamquam de se ipso pauca tantum· dicit poeta non tamen
tali esse condicione videtur. Totus enim orationis tenor placidus est et tranquillus, non
qui profectus esse videatur ex animo curis vehementer agitato, qualem videmus versibus
79 ss. Denique versibus 71 ss. ita adloquitur puellam ut concordes esse amantes ad-
pareat. Iam cum versibus 75—78 exponit nil prodesse divitias si quis infelix amet,
nonne audire videmur eum, qui expertus quidem sit talia infelicis amoris mala sed iam
sit felix? Et hoc lo'co haud dubie insereret sui mentionem, si esset tam miser, quam
posteriore loco se profitetur.

’ Durius denique esse transeundi genus quale videmus versu 79 quis neget? Imo
non transit omnino, sed pergit tanquam modo de eadem re locutus.

Quae cum ita sint eo potius 'sententia mea inclinat, ut putem haec quoque duo

