8

num quoque monui, ineptissime rem suam egisse dicendus est: quo modo euim aliis
audaciam inspirare potest, qui ipse tam anxium animum prodit qualem his versibus Ti·
bullus, qui tam sollicite per deos omnes meminisse vetat, si quis ipsum adspexerit? Imo
dicendum erat: adspiciat qui voluerit, narret etiam coniugi: non credet ille.

Tum alia et praesentibus et absentibus dici possunt, alia praesentibus tantum.
Atqui totam illam narrationem de saga, praecepta quo modo magico carmine utendum sit,
narratiunculam illam quae versibus ὅθι-64 continetur, haec omnia absenti dici paene
ridiculum est: non enim haec est epistula sed verba quae dolens profert ipse Tibullus.
Et quo modo procedant sententiae videas velim. Enarratis enim quae provisa sint a saga
(41—58)‚ postquam non satis credere videtur Delia, quid credam, inquit, quaeris? (i. e.
parum credibile boc putas?) alia quoque potest illa: nam amorem meum solvere voluit,
sed ego recusavi: ne posse quidem te carere velim. Et ecce his pronuntiatis in plane
aliam rem incidit: loquitur de homine quodam , qui praedae petendae causa relinquere
Deliam potuerit, exponit quam nihil sint divitiae prae amoris felicitate. Non sane ita
iungunt sententias qui concitatis animis ad absentes orationem convertunt, sed qui se-
cure cum praesentibus collocuntur.

Quaedam denique manebunt difficultates quamcunque probaris interpretationem.

Magna enim vi versibus 16 ss. Venerem dixit Tibullus favere amantibus qui audeant
aliquid, Venerem omnia pericula averruncare. Quae igitur sunt partes sagae illius quae
inde a versu 41 inducitur? Et quaenam haec est sententia: aude lusis custodibus mecum
fugere, nam Venus amantes tutos reddit a periculis omnibus: nil de nobis credere po-
terit coniunx tuus, saga enim magicum carmen mihi conposuit. Fortasse aliquis non
sibi haec repugnare putabit: at talia in mentem venire poetae non poterant, ut cetera
quidem pericula ab ipsa Venere arceri fingeret, hoc unum a saga, ita tamen, ut quos
nocere non sineret saga punirentur a Venere. Quo enim consilio ita partes distribuerit? .
Imo quae cetera pericula magica quadam vi arcere dicitur, ei longe aptius ct simplicius
hoc quoque munus demandari poterat.

Denique paullo accuratius rerum statum consideremus. Congredi cum puella non
potuit Tibullus propter positos custodes. Iam eam hortatur, ut quamquam positi sint

custodes nihilominus secum congrediatur. Quamquam enim cum periculo quodam hoc
coniunctum sit, nihil tamen esse verendum, quia ipsa Venus tutos reddat amantes. Et

id inprimis agitur ut omnis periculorum metus e Deliae animo eximatur. At maxime
mirandum est non tangio mnino id ipsum periculum, quo deterrita est quo miuus cum
Tibullo congrederetur Delia: quod imminet a custodibus. Atqui ante omnia adfirmandum
erat hoc quoque Veneris auxilio posse superari. Postquam autem in universum dixit
Tibullus iuvari a Venere amantium furta (17—18) haec addit: Veneris auxilio puellam
furtim lecto decedere, nullo sono pedem ponere (leni gressu excedere cubiculo), viro

