4

obviam fiant: hos parcere oculis eum iubere, his si loquaces fuerint iratam Venerem
minari.

Formula illa ,parcite luminibus‘ apud Ovidium Perseus utitur, dum profert caput
Medusae, oculis parcere apud Propertium iubetur qui sacris arcanis arcetur. Tibullus
igitur, qui hac formula utitur, non minus anxie se tota urbe vagantem celandum
esse indicat, quam arcana deorum sacra aut alias res quas videre nefas est. Sed
cur tandem tantopere timeret, ne a quoquam videretur neu} cognosceretur? Metuen-
dum scilicet erat, ne qui in aliqua urbis parte vagantem vidissent statim Deliae causa
eum vagari scirent. Nam ne ita quidem defendere licet istam interpretationem, ut dicas!
cogitare Tibullum, de iis qui se vidissent dum per urbem vagatus iam adstet ad ipsas
puellae fores: obviam enim fit non qui incidit in stantem sed qui occurrit eunti. Quae
sunt igitur furta illa, quae celari volt Venus ipsa? Quod enim solus per urbis vias va-
gatur Tibullus hoc certe non est furtum Veneris. Et quid non credet coniunx? Solum
per vias vagatum esse Tibullum?

Dicas expressum esse timidorum hominum morem, qui vel ea quae cogitant ipsi
ab aliis cognosci posse suspicantur: ita Tibullum qui per urbem vagetur eo consilio ut
mox ad Deliae domum se conferat timere praetereuntes, ne quasi e voltu ipsius cognos-
cere possint consilium. Ferremus tale quid, si haec proferret poeta errans re ve‘ra per

urbem, quamquam miraremur eum, qui ne videretur tantopere timeret, incedere per '

urbem. Sed aliena sunt ab eo qui exponit quae, si quando vagetur, eventura sint.

Attamen perlectis versibus 33—40 haud dubie animum cognosces maxime conci·
tatum et sollicitum timore, ne quis se cognoscat neu sit loq'uax. At unde haec tanta
anxietas, hic animus sollicito timore tam vehementer conmotus, si non est omnino in
via sed tutus? Atqui tutum eum ad pocula sedere cognovimus. Haec igitur altera est
difficultas, quod, cum tutus' loquatur Tibullus de periculis in quae possit aliquando in- ⁷
cidere, verbis tamen utitur eius, qui veris et praesentibus periculis exagitatur. Disseni
vero opinio si cui placuerit, bibere in ipso Deliae limine Tibullum, huic multo etiam
magis haec ridicula videantur necesse est. Nam quis credat eum qui tantopere timeat,
ne quisquam Deliae causa se excubare cognoscat, eum ipsum cum vino et poculo sedere
ante puellae fores ut latere praetereuntes non possit?

Sed multo etiam magis hic sollicitus poetae animus tibi displicebit si conside-
raris sententiarum conexum. Haec enim omnia proferuntur ad probandam sententiam
illam supra propositam: fortes adiuvare ipsam Venerem, quam repetit his versibus:

Nec docet hoc omnis, sed quos nec inertia tardat
nec vetat obscura surgere nocte timor.

Hanc sententiam suo exemplo illustraturus incipit: ‚en ego‘ — sed iam se ipsum
depingit non audacem, non fortem et propter fortitudinem tutum, sed paventem, anxie

